# Odkrycia, czyli krótka historyjka z morałem...

Jakiś czas temu, w okolicach pierwszej połowy drugiej połowy zeszłego roku poajwiły się problemy z jedną czujką, która wprowadzała Oposy w błąd wysyłając fałszywki, wiecie... palpitacja serca przy telefonie dumnie ogłaszającym niedziałanie ważnego systemu ponaglane jednocześnie smsami  od Überoposokierowników i takie tam przyjemności.

Oposy, jako że to zwierzątka waleczne, postanowiły zaradzić swojej sytuacji i wykluczyły uszkodzoną czujkę z rotacji, uspokajając swoje serduszka, zapominając o całej sytuacji i wróciły do ciekawszych zajęć niż patrzenie na wykresiki latencji i utylizacji procesora.

Jednakże Chochliki wiedziały, że Oposiki zjebały i to dopiero początek zabawy, która będzie trwała aż do momentu, kiedy coś naprawdę wybuchnie i rozpęta się piekiełko w norce Oposików. Mijały dni, mijały miesiące i Oposy sobie żyły w przeświadczeniu że wszystko działa jak powinno, testy infrastruktury sprawdzającej niedostępność zapewniały Oposy, że będą poinformowane o niedziałaniu systemów w razie konieczności, wszystkie wykresiki się zgadzały... istna sielanka.

I wtedy przyszedł Emil.. Emil był zwowieszczy... Emil był nasączony jadem... Emil miał tylko jedno zadanie... Jak nawiększe spustoszenie wsród gromadki Oposów.

Oposy zauważając go po ponad godzinie (bo kto zwraca uwagę na Emila?!?) wiedziały że są już w czarnej dupie i muszą działać szybko w celu minimalizacji skutków i aby odesłać Emila z powrotem z dobrą nowiną. 

Jak przystało na Oposy niedługo później Emil wędrował w świat, głosząc dobrą nowinę o zwycięskiej batalii walecznych zwierzątek. Oposy zadowolone z siebie wróciły do swoich poprzednich zajęć, ale jednemu z nich jedna rzecz ciągle nie dawała spokoju... skoro przyszedł Emil to powód musiał być znacznie poważniejszy niż wszystkim się wydawało... zaczął patrzeć i dumać i z każdą sekundą jego malutkie oczka stawały się coraz większe i większe i większe. Na koniec tylko krzyknął "O! Kurwa" zwracając uwagę wszystkich Oposików w norce, które się zbiegły do jego stanowiska zwabione użyciem tak wyszukanej frazy i zaczęło się grupowe ojojanie.

Znaleziony Chochlik okazał się być małą gnidą, która wyłapywała wszystkie notyfikacje informujące Oposy o aktualnym stanie systemu. Jak na Chochlika przystało jego działania najpierw miały malutki zasięg ale kiedy zrozumiał, że jest ignorowany i nie doczeka się oczekiwanej atencji zamiast znudzić się postanowił odegrać się na większą skalę gdy tylko nadarzy się ku temu okazja, na którą nie musiał czekać wieczności....

Była to pora wczesnego poranka, Oposy ledwie zbudzone ze snu, kierowały się w stronę dobrze znanego sobie miejsca obfitującego w eliksir życia, gaworząc przy tym o targetach i innych asapach. Chochlik gdy tylko zrozumiał że to jest ten dzień, uradowany i gotowy do akcji czekał jak na szpilkach na swoje 5 minut. Nadeszła 9 rano i w systemie pojawiła się notyfikacja o niedostępności. Chochlik złapał ją i wrzucił do worka razem z wyciszonymi notyfikacjami z przed pół roku, kiedy to jedna z wadliwych czujek postanowiła wysyłać fałszywe wiadomości do Oposów. Niestety Oposy myśląc, że wyłączając jedną z nich z rotacji spowodują zamknięcie incydentu (no bo przecież wszystkie inne będą zgłaszać że system działa poprawnie) i nie pofatygowały się na wuwuwu aby zamknąć go ręcznie. Jakiż to był błąd... Resztę historii drogie dziatki już znacie, a morał z tej historii jest taki... jak nie zamkniesz drzwi to przyjdzie Emil i ci na#$bie.
